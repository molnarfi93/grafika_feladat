# grafika_feladat

A féléves beadandó feladatban a cél egy olyan program létrehozása volt, amely egy textúrázott modellen Lugosi Béla különböző arckifejezéseit jeleníti meg. Fontos, hogy egyik arckifejezésből a másik arckifejezés átmenettel, animációként álljon elő és bármelyikből bármelyik elérhető legyen. A mozgatandó testrészeket (száj, bal szemöldök, jobb szemöldök) poligonokként kezeljük. Képszerkesztő program segítségével leolvastam azon pontok uv koordinátáit, melyeket összekötő vonalak határolják a poligonokat, és a száj, illetve szemöldök struktúra adattagjaiként letároltam a bal és jobb (u), illetve a felső és alső (v) "kontrollkoordinátákat". Összegyűjtöttem mindazon pontokat, melyek a poligon belsejében vannak, ezek értékeit és a hozzájuk tartozó indexeket szintén a struktúrák adattagjaiban mentettem le, visszakereshetőségi okokból. Annak megfelelően, milyen hangulatban szeretnénk látni Lugosit, különböző uv koordinátákkal hívhatjuk meg az animációt végső soron megvalósító függvényt. Az idle-ből érkező minden hívásnál a rendszeridő töredékét adom hozzá a koordinátákhoz, vagy vonom ki belőlük, mindaddig amíg az alaphelyzet (normál arckifejezés) koordinátáitól való megadott eltérést (az átadott paraméterek közt megtalálható) el nem érjük. A leírtakból kiderül, hogy nem közvetlenül a kezdőpontból a végpontba tolódnak az érintett képpontok, vagyis animáció történik.  
